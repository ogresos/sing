<?xml version="1.0" encoding="utf-8"?>
<hymn xmlns="http://www.hymnal.net/hymn">
  <title>Parras atong palandongon</title>
  <index>true</index>
  <category>ANG DALAN SA KRUS&amp;mdash;ANG PAAGI SA PAGKAMABUNGAHON</category>
  <numbers><cebuano num="635"/><chinese num="465*"/><english num="635"/><german num="635"/><korean num="465*"/><portuguese num="323"/><russian num="223"/><tagalog num="635"/></numbers>
  <creators>
	<author biodate="1903-1972" biolink="www.watchmannee.org">Translated from Watchman Nee</author>
  </creators>
  <melody>| 0 - - - 3 4 | 5 - - 5 6. 5/ | 5 - 3 - 3 3 | 5 - - 2 1# 2 (break) | 3 - - - 3 4 | 5 - - 5 6. 5/ | 5 - 3 - 3 3 | 5 - - 2 4. 3/ (break) | 1 - - - 1 1 | 6 - - 6 7. 6/ | 6 - 5 - 1 1 | 1 - - 1 7_. 1 (break) | 3( - 2) - 3 4 | 5 - - 5 6. 5/ | 5 - 3 - 3 3 | 5 - - 2 4. 3/ | 1 - - - 0 - |</melody>
  <music>
	<midiref type="h" num="403"/>
  </music>
  <lyrics>
	<stanza type="verse" number="1">Parras atong palandongon,
Kinabuhi n'ya tun-an,
Pagtubo puno's pag-antus,
Sa lisud n'yang palibot;
Lahi gayud's kabulakang
Nagtubo's kamingawan,
Sa pagtubo nagpatuyang,
Iyaiya'g tuyhad lang.</stanza>
	<stanza type="verse" number="2">Bulak's parras way himaya,
Gagmay'g di na makita;
Bisan tuod anaa man,
Halos di mamatikdan.
Sukad's adlaw nga namulak,
Kini mobunga dayon;
Di kapakita's katahum,
Pamuklad way higayon.</stanza>
	<stanza type="verse" number="3">Igaid's haliging bagon,
Di ka'yo makalambo;
Inigtag-as sa 'yang gaway,
Adto dayon's gambalay.
Batoong yutang gitamnan,
Sa sangkap 'yang kakuhaan;
Di gyud makapili's gusto,
Mokagiw ba's kalisud.</stanza>
	<stanza type="verse" number="4">Pagkatahum's mga dahon,
Nikaylap sa umahan.
Kinabuhing malagsikon
Nitubong malamboon.
Puno's mga sangang linghod,
Nikutay ngadto-ngari,
Halos sa langit moabot,
Sa hangin nga nitabyog.</stanza>
	<stanza type="verse" number="5">Apan agalon's parrasan,
Wa man magtinapulan,
Gunting, kutsilyong gipul-ong,
Sa garbo giupawan.
Kalinghod ni'ni wa tagda,
Hait nga gipamutlan,
Nilabawng mga sanga n'ya,
Way nigawayng gibilin.</stanza>
	<stanza type="verse" number="6">Ning panahon's kapildehan,
Maluoy ka ba's bagon?
Gihatag n'yang kaugalingon
Labi pa sa agalon,
Sa kamot nga nagpul-ong n'ya,
Sa tanan n'yang katahum,
Aron dili mausik s'ya,
Kondi' maghatag's bunga.</stanza>
	<stanza type="verse" number="7">Bagon mahimo nga kahoy,
Tanang sangang naputlan,
Ug ang nabilin nga sanga,
Dunay pungpong nga bunga.
Unya's kainit sa Adlaw,
Mga dahon manglarag;
Bunga labi pang mahinog,
Mahimong pupoonon.</stanza>
	<stanza type="verse" number="8">Sanga mobawog sa bunga,
Sa luwan maubos s'ya;
Mga pagtubong giantus,
Daghang tinuyong hampak.
Karon hinog na ang bunga
Hayahay na unta s'ya;
Apan duol nang pupoon,
Hayahay wad-on dayon.</stanza>
	<stanza type="verse" number="9">Kamot mokutlo, ug tiil
Motunob's 'yang kadato,
Hangtud didto sa pigsanan,
Duga's parras moawas.
Padayon's tibuok adlaw
Pulang duga magbaha,
Katam-is ug kadagaya
Maglipay's tibu'k yuta.</stanza>
	<stanza type="verse" number="10">Sa dagway ang bagon karon
Upawng makaluluoy;
Tanan gihatag, nidangat's
Gabiing di matukib.
Way nitanyag s'ya balusan's
Binong hatag nagsadya,
Gihutdan hinoo'g pul-ong
Gibinlan ra's punoan.</stanza>
	<stanza type="verse" number="11">Apan bino n'ya's tingtugnaw
Ang katam-is nagtagbaw,
Init nagkuha's katugnaw
Kasubo ug panghupaw.
Sa gawas nag-inusara,
Yelo'g nieve nitabon,
Nag-antus lang s'ya gihapon,
Bisan lisud nga sabton.</stanza>
	<stanza type="verse" number="12">Liwas tingtugnaw andam s'ya
Nga mamunga pag-usab;
Nangudlot s'ya ug nananga,
Dahon matahum na sab.
Way bagulbol o pagmulo's,
Naagumang abuso;
Ni sa kapildehan siya
Mokunhod's mga bunga.</stanza>
	<stanza type="verse" number="13">Sa hanging way sambog, parras
Niginhawa'g nituyhad,
Bagon dili magpahugaw
Sa yutan-ong pangibog.
Sakripisyo may pahiyom,
Sa gugma nagpapul-ong,
Mga hampak sa pagpul-ong,
Giantus lang gihapon.</stanza>
	<stanza type="verse" number="14">Mga sangang gikuhaan's
Dugang gihimong bino,
Parras nawad-an, naghatag,
Labi ba nga nakabsan?
Mga palahubog's yuta,
Nag-inom sa pagsadya.
Sa ila nga kalipayan,
Nadato ba's inoman?</stanza>
	<stanza type="verse" number="15">Dili sa naangkon sukdon
Kondi's nawala nato;
Dili sa binong nainom,
Kondili sa nabubo.
Kusog sa gugma magbarug
Sa sakripisyong nahimo;
Ang labing dako'g kasakit
Mas dako'g mapaambit.</stanza>
	<stanza type="verse" number="16">Ang labing mosakripisyo,
Labing makaangkon's Dios;
Ang masakitan pag-ayo,
M'oy labing makalipay.
Kinsa kadtong wa mag-antus,
"Tulonggon rang sabaan,"
Kadto rang naghalad's bug-os,
Ang malipayon's tanan.</stanza>
  </lyrics>
</hymn>
